Piszemy fragment aplikacji, w której będziemy przechowywali statystyki graczy pewnej gry komputerowej.

Każdy gracz posiada swój pseudonim (nickname) i liczbę punktów.

W programie utwórz tablicę zawierającą kilku graczy, oraz zdefiniuj kilka algorytmów sortujących. Powinna istnieć możliwość sortowania po ilości punktów i pseudonimie zarówno rosnąco jak i malejąco. Domyślny sposób sortowania to po ilości punktów malejąco. Przetestuj działanie zdefiniowanych przez siebie algorytmów i wyświetl wynik po każdym sortowaniu na ekranie.

Program napisz w dwóch wersjach:

klasyczna wersja z wykorzystaniem interfejsów Comparable i Comparator (osobne klasy lub klasy anonimowe),
wersja z wykorzystaniem możliwości jakie dają nam nowości wprowadzone w Javie 8.